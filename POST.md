# 1.  Czym jest post
Czym jest według was post? 
Chodzi tu o definicję POSTU, nie piątkowego, nie wielkiego, po prostu POSTU jako praktyki, tudzież zwyczaju. 

Wikipedia mówi:

> **Post** to dobrowolne całkowite powstrzymanie się od jedzenia lub od spożywania pewnych rodzajów pokarmów (np. mięsa) przez określony czas. Pości się przede wszystkim z przyczyn religijnych.

Natomiast dla nas, katolików post sprowadza się głównie do postu zwykłego, polegającego na nie jedzeniu mięsa w każdy piątek i postu ścisłego, w Środę Popielcową i Wielki Piątek, kiedy to oprócz ograniczania tego co jemy, ograniczmy też to co jemy.
# 2. Ankieta
Pamiętajcie, że ankieta jest anonimowa i nikt nie będzie was ścigał za odpowiedzi
- czy widzisz sens w poście? / uważasz go za konieczność
- czy dotrzymujesz postu?
# 3. Skąd ten post?
Jeszcze starożytni Izraelici znali pojęcie postu, a samo jego ustanowienie przypisuje się Mojżeszowi. Praktykowano wtedy jeden publiczny dzień postu, który obowiązywał wszystkich. W tym dniu Izraelici powstrzymywali się od jedzenia aż do wieczora
Pierwsi chrześcijanie pościli w dwa dni w tygodniu - środę i piątek, w środę na pamiątkę wydania i aresztowania Pana Jezusa, w piątek na pamiątkę ukrzyżowania i śmierci. Post starożytnych chrześcijan trwał do godziny 15:00, czyli obejmował pół dnia, czyniąc go pół postem. Było to często związane z potrzebą ukrywania swojej wiary.
W naturalny sposób chrześcijanie odczuwali również potrzebę postu przed obchodami Paschy, czyli Zmartwychwstania Pańskiego, wspominając mękę i śmierć Chrystusa, później ten okres nazwano Wielkim Postem.
Dawniej w okresie WP, trwającym początkowo tydzień, w ogóle nie jedzono mięsa, z czasem jednak przerzucono się na wstrzemięźliwość od hucznych zabaw itd.
# 4. Post i Kościół
## 4.1 KKK

**2043:** 

>Czwarte przykazanie kościelne *(W dni pokuty wyznaczone przez Kościół wierni są zobowiązani powstrzymać się od spożywania mięsa i zachować post")* zabezpiecza okresy ascezy i pokuty, przygotowujące nas do uroczystości liturgicznych. Usposabiają nas one do zdobycia panowania nad popędami i do wolności serca.

**1251:**

>Wstrzemięźliwość od spożywania mięsa lub innych pokarmów, zgodnie z zarządzeniem Konferencji Episkopatu, należy zachowywać we wszystkie piątki całego roku, chyba że w danym dniu przypada jakaś uroczystość. Natomiast wstrzemięźliwość i post obowiązują w środę popielcową oraz w piątek Męki i Śmierci Pana naszego Jezusa Chrystusa.

Nauki Kościoła głoszą więc, że post jest potrzebny, by przygotować się do uroczystości, a także uczą nas panowania nad pokusami.

## 4.2 Post jako praktyka duchowa - Ojcowie Kościoła o poście
W rozprawie tej chrześcijanin zostaje zachęcony do poznania i zbliżenia się do Boga, a także pokuty postu poprzez post. Autorzy wspominają między innymi, że:

>Przez post chrześcijanin pragnie szczególnie uczestniczyć w misterium męki i zmartwychwstania Chrystusa.

> Stań się więc przyjacielem Boga przez post, stań się bliski Bogu przez post”

>Chrześcijanin zostaje więc zachęcony przykładem Jezusa, bo również i on może w swoim osobistym życiu pokonać wroga. Przez post „sprzeciwiamy się diabłu”


## 4.3 Post i grzech
A teraz długo wyczekiwane pytanie:

>Czy jedzenie w piątek mięsa to grzech?

Otóż to zależy.
Należy zwrócić uwagę na okoliczności, czy jest to np. jednorazowe wyjście na kebaba w piątek z kolegami, czy cotygodniowe jedzenie parówek na śniadanie.

Gdzie jest granica?

Mniej więcej tam gdzie ściera się jednorazowe złamanie postu z jego lekceważeniem. Samo jedzenie mięsa w piątek nie jest grzechem, natomiast celowe i lekceważące łamanie przykazania Kościoła (KKK 1251) może być już uznane za grzech.

Czyli do puki raz za czasu zdarzy nam się wyskoczyć na miasto ze znajomymi w piątek, czy też zapomnieć o poście, nie oznacza to, że zaraz musimy lecieć do konfesjonału.

Są też inne kwestie, jak dylemat, czy zjeść mięso w piątek i złamać post, czy wyrzucić to mięso do śmieci. Otóż tutaj np. Ojciec Andrzej Baran powiedział wprost, większy grzech ma ten, kto wyrzuci jedzenie, niż ten co z potrzeby, żeby go nie wyrzucać złamie post.
O ile myślę, że inni przedstawiciele Kościoła, również przyjmą takie stanowisko, to musimy też pamiętać, że postawa *"co tydzień się psuje szynka, co tydzień jem szynkę"* jest już ewidentną wymówką i nagięciem tej reguły.

# 5. Jak pościć / inne formy postu
Post może przybierać naprawdę dużo form:
- ograniczenie ilości jedzenia
- wyłączenie czegoś, co lubimy z diety
- ograniczenie słodyczy
# 6. Post i wegetarianizm
Wiele źródeł podaje, że osoby, które na co dzień mięsa nie jedzą, powinny podejmować się innych form pokuty bądź postu, np:
- wyrzeczenie się szkodliwych nawyków
- praca nad swoimi wadami i słabościami,
- wsparcie potrzebujących,
- oszczędność finansów i przeznaczanie ich na cele charytatywne.

# 7. Podsumowanie
Podsumowując post jest trudny na nas młodych, bo nie do końca rozumiemy jego słuszność i potrzebę, ale warto - jak każdej formie pokuty/modlitwy - dać szansę, a może dzięki niej zbliżymy się do Boga.
Pamiętajmy też, że nie dotrzymanie postu nie koniecznie jest zawsze grzechem.
Istnieje też wiele alternatywnych sposobów pokuty.
